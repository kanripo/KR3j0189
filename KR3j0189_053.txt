# -*- mode: mandoku-view; -*-
#+TITLE: 古今說海
#+DATE: 2015-08-24 23:27:11.357640
#+PROPERTY: ID KR3j0189
#+PROPERTY: BASEEDITION WYG    
#+PROPERTY: JUAN 卷五十三
<pb:KR3j0189_WYG_053-1a>¶
欽定四庫全書¶
　古今説海卷五十三¶
　　　　　　　　　　　　　明　陸楫　編¶
　説淵三十三(别傳三十三/)¶
　　李衞公别傳(闕名/)¶
唐衞國公李靖微時嘗射獵靈山中寓食山村村翁奇¶
其為人每豐饋焉嵗久益厚忽遇羣鹿乃逐之㑹暮欲¶
舍之而不能俄陰晦迷路茫然不知所歸悵悵而行困¶
<pb:KR3j0189_WYG_053-1b>¶
悶益甚極目有燈火光因馳赴焉既至乃朱門大第牆¶
宇甚峻扣門久之一人出問靖告其迷途且請寓宿人¶
曰郎君已出獨太夫人在宿應不可靖曰試為咨白乃¶
入告復出曰夫人初欲不許且以陰黒客又言迷不可¶
不作主人邀入㕔中有頃一青衣出曰夫人來年可五¶
十餘青裙素襦神氣清雅宛若士大夫家靖前拜之夫¶
人答拜曰兒子皆不在不合奉留今天色陰晦歸路又¶
迷此若不容遣將何適然此乃山野之居兒子還時或¶
<pb:KR3j0189_WYG_053-2a>¶
夜到而喧勿以為懼既而食頗鮮美然多魚鮮食畢夫¶
人入宅二青衣送床席裀褥衾被皆極香潔鋪陳閉户¶
繫之而去靖獨念山野之外夜到而閙者何物也懼不¶
敢寢端坐聽之夜將半聞扣門聲甚急曰天符大郎子¶
報當行雨周此山七百里五更須足無慢滯無暴急應¶
門者受符入呈聞夫人曰兒子二人未歸行雨符到固¶
不可辭違時見責縱使報之亦已晩矣僮僕無専任之¶
理當如之何一小青衣曰適觀㕔中客非常人也盍請¶
<pb:KR3j0189_WYG_053-2b>¶
乎夫人喜因自扣㕔門曰郎覺否請相見靖曰諾遂下¶
堦見之夫人曰此非人宅乃龍宫也妾長男赴東海婚¶
禮小男送妹適奉天符次當行雨計兩處雲程合踰萬¶
里報之不及求代又難輒欲奉煩頃刻間如何靖曰靖¶
俗客非乘雲者何能行雨有方可教即唯命耳夫人曰¶
茍從吾言無有不可也遂勅蒼頭鞴青驄馬來夫人命¶
取雨器乃一小缾子繫於鞍前誡曰郎乘馬無須䘖勒¶
信其行馬踣地嘶嗚即取缾中水一滴滴馬鬃上慎勿¶
<pb:KR3j0189_WYG_053-3a>¶
多也於是上馬騰騰而行其足漸高但訝其穩疾不自¶
知其雲上也風急如箭雷霆起於步下於是隨所躍輒¶
滴之既而電掣雲開下見所憇村思曰吾擾此村多矣¶
方徳其人計無以報今乆旱苗瘁而雨在我手寧復惜¶
之顧一滴不足濡乃連下二十滴俄頃雨畢騎馬復歸¶
夫人者泣於㕔曰何相負之甚本約一滴何乃私滴二¶
十邪此一滴乃地上一尺雨也此村夜半平地水深二¶
丈豈復有人妾已受譴杖八十矣袒視其背血痕滿焉¶
<pb:KR3j0189_WYG_053-3b>¶
兒子亦連坐如何靖慙怖不知所對夫人復曰郎君世¶
間人不識雲雨之變誠不敢恨即恐龍師來尋有所驚¶
恐宜速去此然而勞煩未有以報山居無物有二奴奉¶
贈總取亦可取一亦可唯意所擇於是命二奴出來一¶
奴從東廊出儀貌和悦怡怡然一奴從西廊出憤氣勃¶
然抝怒而立靖私念我獵徒以鬭猛為事若取悦者人¶
以我為怯也因曰兩人皆取則不敢夫人既賜欲取怒¶
者夫人微笑曰郎之所欲乃爾遂楫與别奴亦隨去出¶
<pb:KR3j0189_WYG_053-4a>¶
門數步迴望失宅顧問其奴亦不見矣獨尋路而歸及¶
明望其村水已極目大樹或露梢而已不復有人其後¶
為大將功蓋天下而終不作相豈非悦奴之不得乎世¶
言闗東出相闗西出將豈東西喻邪所以言奴者亦在¶
下之象向使二奴皆取即極將相矣¶
　¶
　¶
　¶
<pb:KR3j0189_WYG_053-4b>¶
　¶
　¶
　¶
　¶
　¶
　¶
　¶
　古今説海卷五十三¶
